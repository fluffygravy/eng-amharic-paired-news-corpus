<URL>https://am.globalvoices.org/2012/09/153</URL>
<TITLE>
ቻይና፤ የሳንሱር ማሽኗ ለፀረ-ጃፓን እንቅስቃሴ ሲባል ቆመ?
</TITLE>
በቻይና እና በጃፓን መካከል የዲያኦዩ (ወይም በሌላ ስሙ ሰንካኩ) ደሴት ባለቤትነት ይገባኛል ሲያይል፣ በቻይና ባለፈው ሳምንት መጨረሻ ላይ ከ80 በላይ በሚሆኑ ከተሞች መጠነ ሰፊ ፀረ-ጃፓን ሰልፎች ተካሂደዋልል፡፡
<P>
አንዳንዶቹ ሰልፎች ወደብጥብጥ ተሸጋግረዋል፤ ነውጠኞቹ በጃፓን ስታይል የተሰሩ ምግብ ቤቶችን፣ የመገበያያ አዳራሾችን እና ሱቆችን አጥቅተዋል፣ እንዲያውም አንዳንዶቹ የጃፓን መኪናዎችን ለማቃጠል ሞክረዋል፡፡
የመስመር ላይ እንቅስቃሴዎች የቅርብ ክትትል በሚደረግበት እና የመንግስት ደህንነት ኃይሎች በከፍተኛ ሁኔታ በሚተገበርበት አገር፣ ብዙዎች ይህን ያህል አመጽ እንዴት ሊከሰት እንደቻለ ተገርመዋል፡፡
<P>
መስከረም 5/2005 በሻንግሻ ከተማ አማጻዎቹ የጃፓን ሱቆችን እንዴት እንደዘረፉ እና እንዳጠቁ ለመመልከት የሚከተለውን ቪዲዮ ማየት ይቻላል፡፡
<P>
የአመጻዎች መቀነባበር
<P>
ብዙ የመረብ ዜጎች (netizens) አመጾቹ የተቀነባበሩት QQ በተባሉ ቡድኖች ሲሆን ዌቦ በተባለ እና ማሕበራዊ አውታር ሳይሆን ‹‹የግል›› መረጃ መለዋወጫ ነው፡፡
ሲና ዌቦ ይላል ማርስ :
<P>
አማጺዎቹ ዢያን ውስጥ መኪና ሲያቃጥሉ፡፡
ፎቶ ከ Free more news.
<P>
<QUOTE>
ዌቦ ዝነኛ ‹ፕላትፎርም› አይደለም፡፡
የፀረ-ጃፓኑ ፕሮፓጋንዳ በQQ ቡድኖች እና በQQ ማስተላለፊያ አማካይነት እንደቫይረስ ነው የሚሰራጨው፡፡
አማጺዎቹ የተቆሰቆሱት በዚህ ‹ፕላትፎርም› ነው፡፡
</QUOTE>
ዌቦን በተጨማሪም፣ ተጠቃሚው የሆነ ኢከኖሚስት እንዳረጋገጠው የመንግስት ሰራተኞችም አመጹን ለማቀጣጠል እየተጠቀሙበት ይገኛል፡
-
<QUOTE>
አንድ ጓደኛዬ እና እኔ፣ ሁለታችንም ከተለያዩ ድሮ ኮሌጅ አብረውን ከተማሩ ሰዎች በተመሳሳይ የምግብ ሰዓት በQQ የአመጽ ጥሪ ጥሪ ደረሰን፡፡
መልዕክቱን ስለላኩት ልጆች ስጠይቀው፣ አንዱ ገቢዎች ቢሮ፣ ሌላኛው ደግሞ በሚሊቴሪ ኮርፖሬሽን የምርምር ማዕከል ውስጥ ነው የሚሰሩት
</QUOTE>
ዚ ቦስተን ሆኖ ወሳኝ ጥያቄ አንስቷል ፡
-
<QUOTE>
እንዴት እነዚህ ሁሉ ፀረ-ጃፓን አማጺዎች በሼንዢን ሊኖሩ ቻሉ?
በQQ ውስጥ ያለው ሦስት ድርብ የቁጥጥር መረብስ የት ገባ?
ለአገር ጥቅም ሲባሉ እነዚህ ሁሉ ገደቦች ተነሱ?
</QUOTE>
በርግጥም ባለፉት ሁለት ቀናት፣ እንደ "ንቅናቄ/ትግል" (游行) ያሉ ቃላት በማሕበራዊ አውታሮች ‹ፕላትፎርም› ላይ ተፈልገው የማይገኙ ቢሆንም "ፀረ-ጃፓን አመጽ" የሚለው ሐረግ ግን አልታገደም፡፡
እንደ "ዲያኦዩ ደሴት"፣ "ዲያኦዩን ተከላከል"፣ "አመጽ" እና "ግጭት" የመሳሰሉት ቃላት ግን በመፈለጊያው የጦፈ ዝርዝር ላይ ይገኛሉ፡፡
<P>
ከታች የሚታየው "ፀረ-ጃፓን አመጽ" (反日示威) ለሚለው ፍለጋ የተገኘው ውጤት ነው፡
-
<P>
<P>
ከትዕይንቱ በስተጀርባ?
<P>
ሁ ዚሜ አግራሞት የሚያጭሩ ተከታታይ ጥያቄዎችን ‹ከትዕይንቱ በስተጀርባ ማን አለ› በማለት ያነሳል፡
-
<QUOTE>
የሆነ ችግር አለ፡፡
1ኛ.
ከ40-50 ከተሞች በአንድ ግዜ እያመጹ ነው፤ 2ኛ.
ተሳታፊዎቹ በጣም ብዙ አይደሉም ነገር ግን ጥፋታቸው የጎላ ነው፤ ብዙዎቹ ታዳጊ ወንዶች ሲሆኑ አንድ ዒላማ ለማጥቃት በአንድነት ነው የሚዘምቱበት፤ 3ኛ.
አድማ በታኞች አልተዘጋጁም፤ 4ኛ.
በመንግስት ይዞታ ያለው እና የአገሪቱ አስተያየት መሪ ተደርጎ የሚወሰደው መገናኛ ብዙሐን ክስተቱን እንደ ምክንያታዊ የአገር ጥቅም ጥያቄ ወስዶታል፤ 5ኛ.
ጥፋት አዘል አመጾችን የሚያሳዩ ጥቃቅን ጦማሮች ሳይቀሩ ተወግደዋል፡፡
ይህ የተቀነባበረ አመጽ ከሕዝቡ ጋር ምንም ግንኙነት ላይኖረው ይችል ይሆን እያልኩ እያሰብኩ ነው?
</QUOTE>
አንዳንድ ጦማሪዎች አመጹ ከመጪው የ18ኛው የቻይና ኮሙኒስት ፓርቲ ብሔራዊ ኮንግረስ ጋር ግንኙነት ሊኖረው እንደሚችል ጠርጥረዋል፡፡
ሌሎች የዜና ወኪሎች ቀድሞውንም የፖሊት ቢሮ ቋሚ ኮሚቴ (የቻይና ኮሙኒስት ፓርቲ አመራር) አባላት ቁጥር ከ9 መቀመጫዎች ወደ 7 እንደሚቀንስና የፖለቲካ እና የሕግ ጉዳዮች ኮሚቴው ከዋና አመራርነት እንደሚወገድ ዘግበዋል፡፡
<P>
ኮሚቴው የተዋቀረው የሕዝብ ደህንነት፣ የሕግ አፈፃፀም እና ፍትሐዊነት በቻይና ያለበትን ሁኔታ ለመመልከት ሲሆን፣ ባለፉት ጥቂት ዓመታት "ሰላምና መረጋጋትን" የማስፈን ኃላፊነት ነበረበት፡፡
ይህ ዓይነቱ ተግባር የቀድሞው ቾንግቂንግ ፓርቲ ዋና ጸሐፊ እና ከሕዝብ ደህንነት ጋር የቅርብ ግንኙነት ያላቸው ቦ ዢላይ እና የአሁኑ የፖለቲካ እና የሕግ ጉዳዮች ኮሚቴ ጸሐፊ ዦው ዮንገካንግ ስህተት ተደርጎ ነው የሚቆጠረው፡፡
<P>
ዜቦ ላይ የተገኙ ትንታነዎች ከታች ተቀምጠዋል ፡
-
<QUOTE>
ታንግ ሶንግ ሒስቶሪ፡
- የፕሮፓጋንዳ ባለስልጣናት እና የፖለቲካ እና የሕግ ጉዳዮች ኮሚቴ በሆነ ትዕዛዝ አብረው እየሰሩ ነው፡፡
እነርሱ የሚፈልጉት ለአደረጉት ነገር ይቅርታ እንዲጠየቁ ነው፡፡
ከዚያ፣ ቲያትሩን ድጋሚ ያስኬዱታል፡፡
ይኸው ነው ሕልማቸው፡፡
እነርሱ አዛጋጆቹ ናቸው እናንተ ደግሞ ፈቃደኛ ተዋናዮች፡፡
እባካችሁ ተጠቂዎቹ እነማን እንደሆኑና እነማን እንደሚጠቀሙ አስቡ?
ታሪክ በየዘመናቱ ራሱን እየደገመ ነው፡፡
አሁንም ደግመን ልናልፍበት ይገባናል?
</QUOTE>
<QUOTE>
RVP፡
- ለምንድን ነው በታይዋን እና ሆንግ ኮንግ አመጻዊ ድርጊት የሌለው?
አንድ ምክንያት ብቻ ነው ያለው፣ ኮሙኒስቶቹ ሁሉንም ድርጊት በራስመር ትወና እየተጫወቱት ነው፡፡
</QUOTE>
<QUOTE>
ጮክ ብለህ አልቅስ እንዲህ አለ፡
- አይታያችሁም?
የፀረ-ጀፓኑን አመጽ ሕዝቡ በመንግስታችን ላይ ያለውን ቁጭት እንዲወጣበት እያደረጉ ነው፡፡
የማኦዎች ግራ ክንፍ ምናልባትም ከበስተጀርባ ይኖራል፡፡
ማዕከላዊው ባለስልጣን በውስጣዊውም ውጪያውውም ውጥረት መሃል ተገኝቷል፡፡
</QUOTE>
ምክንያታዊ ድምጾች
<P>
የተበሳጩ አገርወዳዶች በየጎዳናው ሲያምጹ፣ ቲ ሊፍ ኔሽን እንደጠቆመው ፣ ደህነኞቹ አሳቢዎች በመስመር ላይ ጥያቄያቸውን እያቀረቡ ነው፡፡
ከታች ያሉት ምክንያታዊ ከሚባሉት ውስጥ የመረጥኩላችሁ ጥቂቶቹ ናቸው፡
-
<QUOTE>
ዊማርኬቲንግ፡
- በዚህ አመጽ አዘል አመጽ ስለቻይና ጥቂት አውቃለሁ፡፡
አሁን በ2012 ላይ ነን፣ ታሪክ ግን እራሱን ይደጋግማል፡፡
አሁን በፀረ-ጃፓን ስም ነው፣ ቀጥሎ በፀረ-ካፒታሊስ፣ ወይም በፀረ-የውጭ ዜጎች፡፡
ዒላማ ውስጥ ከገቡ ቡድኖች መካከል ከሆናችሁ፣ ንብረታችሁን እና የገዛ ራሳችሁን ማዳን አትችሉም፡፡
ቡጢኛ አማጺዎች፣ ቀያይ ዘበኞች፣ አርበኛ አጋሰሶች፣ እያለ አንዱ ትውልድ ሌላኛውን ይተካል፡፡
</QUOTE>
<QUOTE>
ኸት ኢን ዘ ሲቲ፡
- በታሪክ፣ ቡጢኛው እና ቀይ ዘበኛው እንደመሳሪያ ካገለገሉ በኋላ እንደጠፉ ፍየሎች ተቆጠሩ፡፡
የተናደዳችሁ ወጣቶች ሆይ አትቀላቀሏቸው፡፡
ከነዚህ አመጾች ማን ያተርፋል?
እባካችሁ አእምሯችሁን ተጠቀሙ፡፡
</QUOTE>
<QUOTE>
ሌጃ፡
- ጃፓኖቹ ብልሖች ናቸው፡፡
7 ኪሎሜትር ስኩዌር መሬት በመጠቀም 960 ሚሊዮን ስኩዌር ሜትር የአሸባሪዎች መሬት ላይ የሰፈሩትን ሁሉ ያሳብዳሉ፡፡
አንዳንዶቻችን አሁንም ጀግኖች እንደሆኑ ሁሉ ይሰማናል፡፡
እናቴ ጦርነቱ ቢጀመር ምን ሊከሰት እንደሚችል ትጠይቀኛለች?
እኔ ስለጦርነት አልፈራም፣ የምፈራው ስለባሕል አብዮቱ ነው አልኳት፡፡
</QUOTE>
አመጹ እንደተጧጧፈ፣ አድማ በታኝ ፖሊሶች ጠንካራ እርምጃ ወሰዱ፡፡
ምንም እንኳን፣ ሙከን ክስተት ክብረበዓል መስከረም 8/2005 ቢሆንም ፀረ-ጃፓን እንደተሟሟቀ ጥቂት ቀናት ሊቀጥል ይችላል፡፡
<AUTHOR name="Oiwan Lam">
<TRANSLATOR name="befeqe">
