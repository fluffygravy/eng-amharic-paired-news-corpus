<URL>https://am.globalvoices.org/2016/06/658</URL>
<TITLE>
በመካነ አእምሮ ቅርጽ ሀገር በቀል ዕውቀትን ፍለጋ በቦሊቪያ
</TITLE>
የአይመራ የቦሊቪያ ሀገር በቀል ዩኒቨርሲቲ “ቱፓክ ካታሪ” ተማሪዎች ፎቶግራፍ በፍቃድ የጥቅም ላይ የዋለ
<P>
ይህ ጽሑፍ በላ ፐብሊካ መካነ ድር ላይ ከወጣው ትክከለኛ ቅጅ ተሻሽሎ የቀረበ ነው፡፡
እዚህ በድጋሚ የታተመው ባለው ጽሑፎችን የማጋራት ስምምነት መሰረት ነው፡፡
የአይማራ ቅጂ እዚህ ይገኛል፡፡
<P>
በመማሪያ ክፍሎች የሚነጋገሩት ስለ ከቅኝ ተገዢነት መላቀቅ እና እናት ምድርን ስለማክበር ነው፡፡
ባንድ በኩል ጥንታዊ ቴክኖሎጂዎችን ከጠፉበት እየፈለጉ እና በአዲስ ተፈጥሮዊ ውጤቶች እያዘመኑ በሌላ በኩል ደግሞ የምግብ ምህንድስና፣ የእስሳት ህክምና፣ የአዝመራ ጥበብ ወይም የጨርቃጨርቅ ምህንድስናን ያጠናሉ፡፡
<P>
እንኳን ዪኒቦል ተብሎ ወደሚታወቀው ወደ አይመራ የቦሊቪያ ሀገር በቀል ዩኒቨርሲቲ “ቱፓክ ካታሪ” በደህና መጡ፡፡
ላ ፓዝ አጠገብ ዋሪሳታ ከተማ ላይ ነው የተመሰረተው፡፡
ሀገር በቀል ተማሪዎችን ከቦሊቪያ ያሰባሰበ እና መደበኛውን አካዳሚያዊ ትምህርት ከቀደምት ማኀበረሰቦች ባህላዊ ዕውቀት ጋር ማጠመርን ዓላማ ያደረገ ነው፡፡
<P>
የዚህ ሀገር በቀል ዩኒቨርሲቲ የተወሰኑ ተማሪዎች በሚከተለው የምስክርነታቸው መገረማቸውን፣ ልምዳቸውን እና በዚህ ትምህርታዊ ፕሮጀከት መታቀፋቸው ለግለሰባዊ ዕድገታቸው ምን ማለት እንደሆነ ያጋሩናል፡፡
ለብዙዎቹ ዩኒቦል ማለት ጥናታቸው ጥንታዊ ዕውቀቶችን ከጠፉበት መመለስ፣ ከቅኝ ተገዢነት በተላላቀቀ አስተሰሰብ መበልጸግ እና ሁሉን አካታች የሆነ በባህሎች መካከል የሚገኝን የዕወቀት ምርትን ማሳደግ ነው፡፡
<HEADLINE category="3">
ሁሉን አካታች ትምህርት ለሁሉም
</HEADLINE>
ናኦሚ ኮምፖስ ያራሪ የጨርቃ ጨርቅ ምህንድስና ተማሪ ሲሆን ስለ ዩኒቨርሲቲው እንዲህ በማለት ተናግሯል፡፡
<QUOTE>
የመጣኹት ሙኘካስ ከምትባል የላ ፓዝ አውራጃ በሁለተኛው የአያታ ክፍል ከሐውንካራኒ ማኀበረሰብ ነው ከገጠራማው የሀገሪቱ ክፍል፣ በቤታቸው ትንሽ ሀብት ንብረት ካላቸው አውራጃዎች የሚመጡ ተማሪዎችን የሚቀበለው ይህ ዩኒቨርሲቲ በጣም ጥሩ ነው ብዬ አስባለው፡፡
</QUOTE>
ጆሲ ሉዊስ አታናሺዮ ማራዛ፣ ጉይዶ ሜንዴዛ ጁሰፔ፣ ማራያ አፓዛ ኮንዶሪ እና ቴዎዶራ ያናጉዋያ ፒሊኮ አራቱም የምግብ ምህንድስና ተማሪዎች ናቸው፡፡
ስለትምህርት ቤታቸው አስፈላጊነት ይናገራሉ፤ ታሪኩንም ያዘክራሉ፡፡
<QUOTE>
በበርካታ ዘርፍ ለታገሉ ቀደምት አባቶቻችን ምስጋና ይግባና (ለምሳሌ በእህል ሰብል አስተራረስ) አይመራ የቦሊቪያ ሀገር በቀል ዩኒቨርሲቲ “ቱፓክ ካታሪ” ህያው ሆኗል፡፡
ስድስት አመታትን ባስቆጠረው የምግብ ምህንድስና ጥናት ዘርፍ(የእንስሳት ህክምና፣የአዝመራ ጥበብ እና የጨርቃጨርቅ ምህንድና ሌሎቹ በዩኒቨርሲቲው የሚሰጡ የጥናት ዘርፎች ናቸው፡፡
) ጥንታዊ ቴክኖሎጂዎችን ከጠፉበት መመለስ፣ ጥሬ እቃዎች ላይ እሴት በመጨመር በአዳዲስ ተፈጥሮአዊ ምርቶች ማዘመን እና በየማኀበረሰባችን ማኀበረሰባዊ የንግድ ስራዎች እንዲፈጠሩ እንሰራለን፡፡
ሁሉም ነገር ለቦሊቪያውያን መልካም አኗኗር የሚውል ነው፡፡
ዩኒቦል የተመሠረተው ሀገሪቱ ተወላጅ መሪ ጁሊያን አፓዛ በሌላ ስሙ ቱፓክ ካታሪን በማክበር ሐምሌ 26፣ 2000 ዓ.
ም.

(DS No.
29664) ነበር፡፡
ምስረታው በመላው ሀገሪቱ በሚገኙ ዩኒቨርሲቶች የተለመደውን የቅበላ መድሎን የመቃወም እንቅስቃሴን ይወክላል፡፡
</QUOTE>
የአዝመራ ጥበብ ተማሪ የሆነው ሩቤን ካስቲሎ ጁሰፔ ወደ ዩኒቦል እንዴት እንደመጣ ይናገራል፡፡
<QUOTE>
የተወለድኩት በቲቲቻቻ ሐይቅ ኢዝፓያ ቶቾሊ ማኀበረሰብ በአንኮሪያሜስ ከተማ መዘጋጃ ቤት በኦማሱዮስ አውራጃ(ላ ፓዝ) ነው፡፡
<P>
ትምህርቴን የጀመርኩት በትንሽዬ የማኀበረሰብ ትምህርት ቤት ሲሆን የስድስት ሰዓታት ከባድ የደርሶ መልስ፣ የእግር ጉዞን ፊት ለፊት መጋፈጥ ነበረብኝ፡፡
ለእኔ ማኀበረሰብ በጣም ቅርብ የሆነው ኮሌጅ ያ ስለነበር ምርጫ አልነበረኝም፡፡
<P>
እነዚህ አስቸጋሪ ሁኔታዎች ቢኖሩም ትምህርቴን አጠናቅቄ ለወታደራዊ የግዴታ አገልግሎት ሄድኩኝ፡፡
ከአንድ ዓመት ቆይታ በኋላ ወደቤቴ ስመለስ ትምህርቴን የመቀጠል ገጉት አደረብኝ፡፡
ወደ ኮሌጅ መግባት በተለይ ቋንቋዎችን ማጥናት ወደድኩኝ፡፡
አሁን በዪኒቦል እየተማርኩኝ ነው፡፡
በየጊዜው እየተሻሻልኩኝ ነው፤ አሁን እንደውም ስድስተኛው መንፈቅ ዓመት ላይ ደርሻለው፡፡
</QUOTE>
በሌላ በኩል የምግብ ምህንድስና ተማሪ የሆነችው ክላውዲያ ኮልክዉ አኪውኖ የዩኒቦል ትምህርቷን እንዴት እያከናወነች እንደሆነ ታብራራለች፡፡
<QUOTE>
በቱፓክ ካታሪ ዩኒቨርሲቲ ከቅኝ ተገዢነት የሚያላቅቅ ዕውቀት በአራት የትምህርት ዘርፎች ይሰጣል፡፡
መሠረታቸው አይማራ የሆኑ፣ ባህላዊ ማንነት ካላቸው ቡድኖች በመጡ ተማሪዎች በመማሪያ ክፍሎች ውስጥ የሚተገበር ማኀበረሰባዊ ስራ እንማራለን፡፡
በስልጠናችን ዘዴዎች ሁልጊዜ የግድ ዘመናዊ ቴክኖሎጂ እንደማያስፈልግ እንመለከታለን፡፡
ጥንታዊ መሣሪዎችን የሚፈልጉም አሉ፡፡
ጥንታዊ የብልሃት ዘዴ ንድፈ ሐሳብ ለመቅረጽ እና ውጤታማ የንግድ ስራዎችን የሚያሳይ ነው፤ ለዩንቨርሲቲ ምርምር ስራዎች ላይ ተግባራዊ በማደረግ መጠቀምም ይቻላል፡፡
በፍርድ ቤቶች ክርክር የሚደረገው ባህላዊ ልብስ ተለብሶ የኮካ ቅጠል በመስጠት ነው፡
<P>
የተማሪዎች ተወካዮች ‘ኢሪፕሪስ’ እና ‘ሱልካ ኢሪፒሪ’ ነው የሚባሉት፤ ከመካከላችን ወንድሞች ብለን የምንጠራቸውም አለን፡፡
መምህራንን፣ ተመራቂዎችን ወይም መሀንዲሶችንም በተመሳሳይ መንገድ እንጠራቸዋለን፡፡
በዩኒቦል የአለባበስ ስርዓትም የተለየ ነው፤ እንደየአአውራጃቸው እና እንደመጡበት ማኀበረሰብ የሚለብሱም አሉ፡፡
ለዚህ ነው ይህ ዩንቨርሲቲ በሀገሪቱ ከሚገኙ ሌሎች ዪኒቨርሲቲዎች ይለያል የምለው፡፡
</QUOTE>
<HEADLINE category="3">
ተግዳሮቶች
</HEADLINE>
በተቋሙ ውስጥ የሚገኙ ብዙዎች እንደሚሉት ፕሮጀክቱ መሻሻል የሚያሳየው እያዘገመ በመሆኑ ለማደግ እና ለመስፋፋት ጊዜ ያስፈልገዋል፡፡
ነገር ግን ዩኒቨርሲቲው ዘላቂ እንዲሆን ዋና ኃይል የሆኑት ተማሪዎቹ፣ ወደፊት መሻሻልን ለማምጣት የሚያስችሉ ጥሩ ዕድሎች እንዳሉ ያስባሉ፡፡
ይህንንም ሌሎች ተማሪዎችን የሚወክሉ ከፍ ያሉ ድምጾች በተሰኘው ስለዩኒቨርስቲው እና ስለእነርሱ በሚያወሳው የቀደመ ጽሑፍ እንናገኘዋለን፡፡
<P>
ዩኒቦል ብዙ ተግዳሮቶች ነበሩበት፡፡
አካዳሚያዊ ልማዶች፣ የመሳሪያዎች እጥረት እና የሀገር በቀል የኒቨርሲቲው በአከባቢው ላይ የሚያደርሰው ተጽእኖ ተማሪዎቹን የሚያነጋግሩ ርዕሶች ናቸው፡፡
በአዝመራ ጥበብ የትምህርት ለክፍል ተማሪ የሆነው ፍሌክስ በተለያዩ የዩኒቨርሲቲው ባህሎች መካከል የሚነሱ ግጭቶች ላይ የፕሮፌሰሮች ሚናን ይጠቃቅሳል፡፡
በዚህ ልዩነት ምክንያት ከአውሮጳ ከተወረሱ አካዳሚያዊ ልማዶች እና በሀገር በቀል ዩኒቨርሲቲው ማካከል መገጫጨት ሊኖር እንደሚችል ግልጽ ነው
<QUOTE>
ባለፈው መንፈቅ ዓመት የተወሰኑ በአይማራ ዩኒቦል የአዝመራ ጥበብ ተማሪዎች ከተወሰኑ የሙሉ ጊዜ መምህራን ጋር ችግሮች ነበሩባቸው፡፡
መምህራኑ ከሌሎች የኒቨርሲቲዎች የተመለዱ ነገሮችን ለሚያመጡ ተማሪዎች የማዳላት አዝማሚያ ነበራቸው፡፡
ይህ ደግሞ የየኒቨርሲቲው የትምህርት መርህ አካል የሆነውን የአይማራ ህዝቦች ልማድ የሚያቃልል ነው፡፡
ምስጋና ለትምህርት ክፍሉ ቦርድ የማመዛዘን አቅም አለመግባባቶቹ ተቀርፈው ለመቀጠል ተችሏል፡፡
</QUOTE>
የአዝመራ ጥበብ ተማሪ የሆነው ጋብሬል ሴራኖ ሎፔዝም ምድሪቱን የመንከባከብ አስፈላነትን(ፓቻማማ) ይናገራል፡፡
<QUOTE>
የፕላስቲክ ቆሻሻዎች እና ሌሎች የነዳጅ ተረፈ ምርት ውጤቶች በዩኒቦል ቅጽር ግቢ ውስጥ በየቦታው ተጥለው ይገኛሉ፡፡
በመማሪያ ክፍሎች ስለፓቻማማ ከቅኝ ተገዢነት አስተሳሰብ ስለመላቀቅ እና እናት ምድርን ስለማክበር እንነጋገራለን፡፡
እነዚህ መርሖች በተግባር ላይ እንዲውሉ ሃላፊነት ያለባቸው አከባቢውን በፋብሪካ ውጤቶች የሚበክሉት ናቸው፡፡
እነዚህ ቆሻሻዎች የሚከማቹት ተማሪዎች፣ የአስተዳደር ሰራተኞች እና መምህራን የታሸጉ ለስላሰ መጠጦች፣ ምግቦች እና ሌሎች ዕቃዎች ገዝተው ማሸጊያውን እቃ ባገኙት ቦታ ይወረውሩታል፡፡
ይህ ቆሻሻ ወደ ቲቲቻቻ ሐይቅ ሲገባ ደግሞ ብክለቱ የበለጠ አስቸጋሪ ይሆናል፡፡
እኛ የምንገኘው በሐይቅ ዳር በሚገኘው የኩያሃዋኒ ማኀበረሰብ በሁዋሪና የከተማ ማዘጋጃ ቤት በኦማሱዮስ አውራጃ ላ ፓዝ ውስጥ ነው፡፡
</QUOTE>
የአዝመራ ጥበብ ተማሪዎች የሆኑት ኤሚሎ ማማኒ ቺኖ እና ኢቫን አሊ በተመሳሳይ መንገድ ስላለው የውሃ እጥረት እና እነርሱ እንዴት እንደተቸገሩ ያስረዳሉ፡፡
<QUOTE>
በቱፓክ ካታሪ ዩኒቦል በመሰረታዊ አገልግሎቶች ላይ ችግሮች ይስተዋላሉ፡፡
ለምሳሌ የውሃ እጠረት አለ አንዳንዴ ደግሞ ሙሉ በሙሉ የሚጠፋበት ጊዜም አለ፡፡
በዚህ ምክንያት ገላን ለመታጠብ እና የግል ንጽሕናነን ለመጠበቅ አስቸጋሪ ይሆናል፡፡
ይህ ሁኔታ የተፈጠረው የዩንቨርሲቲው አካዳሚያዊ እንቅስቃሴ መጀመሪያ አከባቢ ነው፡፡
ተማሪዎች ያሉባቸውን ችግሮች ማሰማታቸው ሀላፊዎች ደግሞ መፍትሔን መፈለጋቸው አስፈላጊ ይመስለኛል፡፡
</QUOTE>
ምንም እንኳን ጉድለቶች አስቸጋሪ ቢያደርጉትም ፕሮጀክቱ እንደቀጠለ ነው፡፡
በተመሳሳይ በዩኒቦል የሚገኙ ተማሪዎች 'በታላቅ ብርቅዬነት' በሚል ፍልስፍና ላይ የተመሠረተ ተቋም መውጣት እና እድገት መርዳታቸውን ቀጥለዋል፡፡
ለብዙዎቹ ያጋጠሙት ችግሮች ጊዜያዊ እና የሚቀረፉ ናቸው፡፡
በመጨረሻም እንደሌሎቹ ዩንቨርሲቲዎች በተግዳሮት ውስጥ እንዳደጉት መልካም የሆነው ይቀጥላል ወይም ለመተግበር አስቸጋሪ የሆነው ይለወጣል፡፡
<AUTHOR name="Gabriela Garcia Calderon Orbe">
<TRANSLATOR name="Teodora C. Hasegan">
<TRANSLATOR name="abelpoly">
