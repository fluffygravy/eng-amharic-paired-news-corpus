<URL>https://am.globalvoices.org/2013/04/432</URL>
<TITLE>
ጅቡቲ፤ 'ዲሞክራሲያዊ' ምርጫን ተከትሎ የመጣው እስር
</TITLE>
ትንሽ አገር ነገር ግን በአፍሪካ ቀንድ እጅግ በጣም ስትራቴጂክ አገር በሆነችው ጅቡቲ የየካቲት 15፣ 2005 አገር አቀፋዊ ምርጫን ተከትሎ በተደረገ የተቃውሞ ሰልፍ የተቃዋሚ ፓርቲ መሪዎች ታሰሩ፡፡
በምርጫው ‹የሕዝቦች አንድነት ለዕድገት› (People's Rally for Progress) የተሰኛው ፓርቲ በድጋሚ ድልን ተቀዳጅቷል፡፡
ፕሬዝዳንት እስማኤል ኡመር ጉሌህ ጅቡቲን እ.
ኤ.
አ ከ1999 ጀምሮ የመሩ ሲሆን በምርጫውም የ80 በመቶ መራጮች ድምፅ ቢያገኙም በከፍተኛ ሁኔታ በማጭበርበር ተጠርጥረዋል፡፡
እስሩ የመጣውም በዚሁ ማጭበርበር ጉዳይ ላይ ዜጎች ሰልፍ በመውጣታቸው ነው፡፡
እንደየጅቡቲ ሰብኣዊ መብት ሊግ እና የዓለምአቀፍ ሰብኣዊ መብት ፌደሬሽን ከሆነ 90 ሰዎች በአሰቃቂነቱ በሚታወቀው ጋቦዴ ማዕከላዊ እስር ቤት ታጉረዋል፡፡
እስሩ ይህ ጽሑፍ እስከተጻፈበት ሚያዚያ 20005 ድረስ ቀጥሏል፡፡
<P>
ተቃዋሚ ፓርቲ የሆነው ‹የብሔራዊ ድኅነት ኅብረት› (Union for National Salvation) ቃል አቀባይ ዳሃር አሕመድ ፋራህ የምርጫው ውጤት ከተነገረ በኋላ አመፅ አነሳስተዋል በሚል ምክንያት ለሁለት ወራት ያክል በተመሳሳይ ዝግ እስር ቤት ውስጥ እንዲቆዩ ተፈርዶባቸው ነበር ፡፡
ቀጣዩ ቪዲዮ በፖሊስ እና በተቃዋሚ ሰልፈኞች መካመል የተነሳ ብጥብጥ ያሳያል፡፡
(via Dillipress):-
<P>
ምርጫ እስካሁንም ድረስ በጅቡቲ እውነተኛ የፖለቲካ አማራጭ ወደ ስልጣን የሚመጡበት አልሆነም፡፡
እስማኤል ኡመር ጉሌህ እ.
ኤ.
አ ከሚያዚያ 9 ቀን 1999 ጀምሮ ስልጣን ላይ የተቀመጠ ሲሆን ሃገሪቷ ነጻነቷን ከተቀናጀች ጀምሮ የፕሬዝዳንቱ ፓርቲ የሆነው ‹የሕዝቦች አንድነት ለዕድገት› ስልጣኑን ይዟል፡፡
<P>
የቲንክ አፍሪካ ፕሬስ ጸሐፊው ጀምስ ሽናይደር ሁሌም የምርጫው መኖር የዴሞክራሲ ማስመሰያ እንደሆነ ያምናል፡
-
<QUOTE>
የፕሬዝዳንቱ የቅርብ ጊዜ ዳግም ምርጫ እ.
ኤ.
አ.
በ2011፣ ሕገ መንግሥቱ ለሦስተኛ ጊዜ አንድ ፕሬዝዳንት ዳግም እንዲመረጥ ፈቅዶ ከተቀየረ በኋላ የተደረገ ነው፡፡
ምርጫው የምርጫ ታዛቢዎች ባልተገኙበት ተደረገ እናም ጉሌህ ተቃዋሚ ፓርቲዎች እንግልት ደርሶብናል፣ ኢ-ፍትኃዊ ተግባራት ተፈፅመውብናል ብለው አቋርጠው በወጡበት ሁኔታ አሸነፈ፡፡
የጉሌህ ማታለል ለአጭር ጊዜም ቢሆንም ተሳክቷል፡፡
አሁንም ስልጣን ይይዛል፣ ያለምንም የፓርላማ አባል ተቃዋሚ ፓርቲ ተወካይ፡፡
እርግጥ ነው በርካታ ሰዎች ከምርጫው ማታለል ተጠቃሚ ይሆናሉ፡፡
ነገር ግን እነዚህ ተጠቃሚዎች ተራውን የጅቡቲ ሕዝብ የሚያካትቱ አይደሉም፡፡
የሆነው ሆኖ ነጻነትን ፣ ልማትን እና የዜጎች ደኅንነትን በማታለል ብቻ ሆኖ ማሻሻል አይቻልም፡፡
</QUOTE>
በጅቡቲ የአውሮጳውያን ጽ/ቤት ከዊኪሚዲያ - ሕዝባዊ ቋት
<P>
በሥልጣን ላይ ያለው ፓርቲ የተመሠረተበትን ምርጫ የማጭበርበር ክስ እያጥላላ ነው፡፡
ገለልተኛው ብሔራዊ ምርጫ ኮሚሽን ዋና ኃላፊ አብዲ እስማኤል ሄርሲ ምርጫው ግልጽ በሆነ መንገድ ነው የተካሄደው ብለዋል፡፡
እርሳቸው እንዳሉት የምርጫ ቦርድ ውሳኔ ከአፍሪካ ኅብረት በመጡት ማሊያዊ ታዛቢ ሲዜ ማርያም ካይዳማ ሲዲቤ አስተያየትም የሚደገፍ ነው፡፡
እንዲህ ብለዋል፡
-
<QUOTE>
የጅቡቲ ዜጎች የዜግነት ግዴታቸውን ግልፅ በሆነ መንገድ ተወጥተዋል፡፡
</QUOTE>
በፌስቡክ ገጹ የተቃዋሚው ፓርቲ አሁንም አባላቶቹ አርሂባ በተሰኘ ከተማ ለእስር እየተዳረጉ መሆናቸውን ዘግቧል፡
-
<QUOTE>
ጅቡቲ ምናልባት ጥቂቶች የሚያውቋት አገር ልትሆን ትችላለች፣ የምዕራቢያውያኑ የውጪ ፖሊሲ አውጪዎች ግን ከአገሪቷ እውቅናና የቆዳ ስፋት የተጋነነ ትኩረት በአፍሪካ ቀንድ የአክራሪ የእስልምና ጦር የሆነውን አልሻባብን እና የባሕር ላይ ወንበዴዎችን ለመዋጋ ዋንኛ ትኩረታቸው ናት፡፡
ምናልባትም በሚያግባባ መልኩ ጅቡቲ የራሷን የውስጥ ችግር ከመፍታቷ ይልቅ የምዕራቡ ዓለም ጥቅም ማስጠበቂያ መሳሪያ እና የአካባቢው ወታደራዊ ማዕከልነትና ዲፕሎማሲያዊ ጥቅም ማስጠበቂያ ብቻ ናት፡፡
</QUOTE>
<AUTHOR name="Rakotomalala">
<TRANSLATOR name="Jane Ellis">
<TRANSLATOR name="ኤዶም">
