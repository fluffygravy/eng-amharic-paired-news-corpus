<URL>https://am.globalvoices.org/2012/12/393</URL>
<TITLE>
“V for Vendetta” የተሰኘው ፊልም ሳንሱር አለመደረግ ቻይናውያንን አስደመመ
</TITLE>
V for Vendetta የተሰኘው እና እ.
ኤ.
አ.
በ2005 የተሠራው፣ ስለተበደሉ ማኅበረሰቦች የሚያወራ ልብ አንጠልጣይ ፊልም ቀድሞ በቻይና እንዳይ ታግዶ የነበረ ቢሆንም ባለፈው ባለፈው አርብ ታኅሳስ 5/2005 በቻይና የማዕከላዊ ቴሌቪዥን ጣቢያ (CCTV) ስድስተኛው ጣቢያ ታይቷል፡፡
በተለይም የመንግሥታትን ጭቆና ለመቃወም በመላው ዓለም ጭቆናን የመቋቋም ትዕምርት ሆኖ በአራማጆች የተመረጠው ‘V’ ሳይቆረጥ/ሳይወጣ መታየቱ በርካቶችን አስደምሟል፡፡
.
<P>
ፖለቲካዊ ክስ ያለበትን ፊልም ማጫወት
<P>
ለዚያ ነው የCCTV ተግባር ሲና ዌይቦ በተሰኜ የጥቃቅን ቻይናዊ ጦማሮች መደበአለፍ ላይ የሞቀ መወያያ ለመሆን የበቃው፡፡
ጉዳዩ ሁዋቲ , (ርዕሰ ውይይት) መደበአለፉ ላይ ተበጅቶለት በአጭር ግዜ ውስጥ 3,469 ምልልሶችን አስተናግዷል፡፡
<P>
የትራምፔት ጥቃቅን ዜናዎች (喇叭微新聞 ይህንን የሞቀ ውይይት ርዕሰ ዜና አድርጎት ነበር፡
-
<P>
‘V’ የቻይናን ማዕከላዊ ቴሌቪዥን ጣቢያን ተቆጣጠረው፡፡
የትዊተር ተጠቃሚው ኩንሹ በፎቶሾፕ ያዘጋጀው ምስል
<QUOTE>
አሁን!

CCTV6 ‘V for Vendetta’ን እያሳየ ነው፡፡
ይህ በቻይና ሜይንላንድ ሲታይ የመጀመሪያው መሆን አለበት፡፡
</QUOTE>
ዜናው ብዙዎችን ወደውይይቱ እንዲቀላቀሉ አደረጋቸው፡
-ዜናው ብዙዎችን ወደውይይቱ እንዲቀላቀሉ አደረጋቸው፡
-
<QUOTE>
橐橐：ቅድመ ምርመራ ማለት በ ልብ ውስጥ የሙት መንፈስ አለ ማለት ነው፡፡
ቅድመ ምርመራው አንዴ ከተነሳ፣ ሁሉም ነገር ወደመደበኛነት ይመጣል፡፡
ምናልባት ቻይና የኮሙኒስቱን ፓርቲ አመራር አትፈልግ ይሆናል፤ እርግጥም ይሄ አመላካች ነው፡፡
</QUOTE>
<QUOTE>
叶孤城蝶恋花：： CCTV 6 ይሄንን ‘V’ በማሳየቱ ተደስቻለሁ እናምተስፋ እንዳላት ተሰምቶኛል፡፡
ቢሆንም ግን የፊልሙን ርዕስ (ከ“V የበቀል ግድያ አንጃ” V字仇殺隊）ወደ “V አትንቀሳቀስ ቡድን” （V字別動隊 - ወይም V የኮማንዶ ቡድን) እንደቀየሩት አልገባኝም፡፡
የሚያብራራልኝ ይኖር ይሆን?
</QUOTE>
ቅድመ ምርመራ ወደፊት ይቀንስ ይሆን?
<P>
በቻይና ዲጂታ ታይምስ እንደተጠቆመው ከፊልሙ ርዕስ በቀር ይዘቱ ምንም አርትኦት አልተካሄደበትም፡፡
የሎስ አንጀለሱ ኤንጅል እንደጠቆመው የአገሪቱ ሬዲዮ ፊልምና ቴሌቪዥን አስተዳደር(SARF) ለCCTV 6 ፕሮግራም ሙሉ ኃላፊነት አለበት፤ ለዚያ ነው ይህ ጉዳይ ፖለቲካዊ አንድምታ የሚኖረው፡
-
<QUOTE>
በታኅሳስ 5 ምሽት፣ CCTV…'V for Vendetta’ የተሰኘውን ፊልም ለመጀመሪያ ጊዜ አስተላለፈ፡፡
እርምጃው የድር-ዜጎችን በጣም አወያይቷል፡፡
አንዳንዶች እንዲያውም የቻናሉ ቴክኒሻኖች እንቅልፍ ወስዷቸው ሊሆን ይችላል ብለዋል፡፡
ነገር ግን ከቲቪው ዙሪያ እንደምናውቀው የዝግጅቱ እና ስርጭቱ ሁኔታ በCCTV ውስጥ ለየብቻው ነው፡፡
የአስተዳደሩን ሙሉ ኃላፊነት የሚወስደው SARF ነው፡፡
</QUOTE>
ግሎባል ታይምስ (የመንግሥት ይዞታ የሆነ መገናኛ ብዙኃን ሳይቀር) የድር-ዜጎችን ምላሽ በመቀነጫጨብ በጥቃቅን ጦማሮቹ ላይ አስተናግዶ ጥቂት ትችቶችን ተቀብሏል፡
-
<QUOTE>
南扉：ፊልሙ ሊታይ ይችላል ወይም አይችልም የሚለው የሚወሰነው በሕዝቡ አይደለም፡፡
በሥርዓቱ ውስጥ ተሐድሶ ካልተካሄደ በቀር ሕዝቦች አስተያየታቸውን መስጠት የሚችሉት ንጉሡ ጥሩ ነው መጥፎ በሚለው ላይ ብቻ ይሆናል፡፡
</QUOTE>
<QUOTE>
我愛壹玖捌柒：ለመሄድ የወሱነት እንደሁ አንዴ ሄደዋል፤ ምን ዓይነት ፊልም ታየ የሚለው ማንን ይገርመዋል፡፡
ከፈለጉ ለምን የሦስት ሰዓቱን ፊልም አያሳዩም - ታይናንሜንን?
</QUOTE>
<QUOTE>
静静的粉玫瑰：ጥሩ ምልክት ነው ብዬ ተስፋ አድርጌያለሁ፡፡
ቻይና የብዙ ባሕል አገር ናት፡፡
ፀደይ እና በልግ እየተዋጉ ብዙ የዐሳብ ዐውዶች እርስ በእርሳቸው የሚፎካከሩባት አገር እንድትሆን እፈልጋለሁ፡፡
አገር ተስፋ የሚኖራት አስተሳሰቦችን እና ብዝኃ ባሕሎችን ነጻ ስታወጣ ነው፡፡
እስከዚያው ግን ሕዝቦች ደረቅ መሬት ላይ ተቀምጠው ኮከባማ ሰማይ ላይ ያማትራሉ፡፡
</QUOTE>
አሻጋሪ ጦማሪዎች (Bridge bloggers) ዜናውን ወዲያው ነው ያስተጋቡት፡፡
ብሬንደን ኮኔሊ ፊልሙ መታየቱን አስገራሚ ሆኖ አግኝቶታል:-
<QUOTE>
<P>
ስንት ሚሊዮኖች ይህንን በተበላሸ አገዛዝ ላይ ጭምብል ለበስ አብዮት የሚመራ ታሪክ እንዳዩ ምንም አላውቅም፤ መገመት የምንችለው ምን ዓይነት ባሕላዊ ተፅዕኖ እንደሚያሳድር - ወይም እንደማያሳድር - ብቻ ነው፡፡
በጣም በቅርቡ፣ ምናልባት ሁሉም ርካሽ V ቅርጽ ያላቸው ጭምብሎች በቻይና ብቻ ላይሠሩ ይችላሉ፡፡
<P>
ስለዚህ በቻይና የስርጭት ባሕል ተቀየረ ማለት ነው?
ዢ ጂንፒንግ ኅዳር 6 የቻይና ኮሙኒስት ፓርቲን ዋና ጸሐፊ ቦታ ይዟል፤ ምናልባት በውስጡ የተሻለ ተራማጅነት ባሕርይ አዳብሮ ይሆናል… ምናልባት 'V' አንዱ ሊሆን ይችላል፡፡
ጊዜ ነው የሚነግረን፡፡
</QUOTE>
<AUTHOR name="Oiwan Lam">
<TRANSLATOR name="befeqe">
